# Ασφάλεια Πληροφοριών & Συστημάτων: 2η Εργασία, 2019-2020

#### Τσιρπάνης Θεόδωρος (`dai19090`)

## Ερώτηση 1

Το αρχείο `/etc/passwd` είναι αναγνώσιμο από όλους τους χρήστες, ενώ μπορεί να τροποποιηθεί μόνο από τον root. Προφανώς και δεν μπορεί να εκτελεστεί καθώς περιέχει δεδομένα και όχι εκτελέσιμο κώδικα. Στο οκταδικό σύστημα, έχει τις άδειες `644`.

Το αρχείο `/etc/shadow` από την άλλη, μπορεί να αναγνωστεί και να τροποποιηθεί μόνο από τον root, επειδή περιέχει τα hash των συνθηματικών των χρηστών· πληροφορίες που δεν πρέπει να πέσουν σε λάθος χέρια. Γι' αυτό οι άλλοι χρήστες δεν έχουν κανένα δικαίωμα πάνω του. Στο οκταδικό σύστημα έχει τις άδειες `600`.

Για να αλλάξουν οι απλοί χρήστες το συνθηματικό τους χρησιμοποιούν το πρόγραμμα `passwd` που ανήκει στον root, αλλά έχει την ειδική άδεια setuid ενεργοποιημένη. Αυτό σημαίνει ότι ο απλός χρήστης που θα το εκτελέσει, θα το κάνει με τα δικαιώματα του root. Επειδή το `passwd` έχει τις άδειες `755` (μόνο ο root μπορεί να το αλλάξει) και υποθέτοντας ότι είναι αξιόπιστο, η εκτέλεση του `passwd` με αυξημένα δικαιώματα δεν αποτελεί πρόβλημα στην ασφάλεια.

## Ερώτηση 2

1. `6`, `rw-`
2. `7`, `rwx`
3. `0`, `---`
4. `45`, `r-s`

## Ερώτηση 3



## Ερώτηση 4

Ένας απλός χρήστης δε μπορεί να αλλάξει τον ιδιοκτήτη ενός αρχείου του με την εντολή `chown`. Ένας από τους λόγους είναι ότι θα μπορούσε ο χρήστης να τοποθετήσει ενοχοποιητικά στοιχεία σε ένα αρχείο και να αλλάξει τον ιδιοκτήτη του για να παγιδέψει κάποιον άλλον χρήστη. Ο χρήστης μπορεί όμως να αλλάξει τις άδειες ενός αρχείου του με την εντολή `chmod`, να αλλάξει την ομάδα του αρχείου με την εντολή `chgrp`, _υπό την προϋπόθεση ότι ο χρήστης ανήκει στη νέα ομάδα του αρχείου_.

> __Πηγές:__ Η απάντηση προήλθε από τα σχόλια των χρηστών "roadmr" και "Matthijs Kooijman" σε μία ερώτηση στην ιστοσελίδα AskUbuntu (https://askubuntu.com/questions/95985/).

## Ερώτηση 5

Το πρόγραμμα `/bin/umount` έχει το setuid ενεργοποιημένο, σε αντίθεση με τα περισσότερα προγράμματα στον κατάλογο `/bin/`. Όπως και με το `passwd` προηγουμένως, το ξεμοντάρισμα συστημάτων αρχείων είναι μια λειτουργία που απαιτεί αυξημένα προνόμια, και γι' αυτό θα εκτελεστεί με τα δικαιώματα του root, ακόμη και από απλούς χρήστες. Το `/bin/umount` (όπως και όλα τα προγράμματα στον κατάλογο `/bin/` ανήκει στον root).
